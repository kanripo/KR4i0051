# -*- mode: mandoku-view; -*-
#+TITLE: 懷麓堂詩話
#+DATE: 2015-08-25 00:46:06.936487
#+PROPERTY: ID KR4i0051
#+PROPERTY: BASEEDITION WYG    
#+PROPERTY: JUAN 提要
<pb:KR4i0051_WYG_000-1a>¶
欽定四庫全書　　　　　集部九¶
　懷麓堂詩話　　　　　　詩文評類¶
　　提要¶
　　　　(臣/)等謹案懷麓堂詩話一巻明李東陽撰東¶
　　　　陽有東祀録已著録李何未出以前東陽實¶
　　　　以臺閣耆宿主持文柄其論詩主於法度音¶
　　　　調而極論剽竊摹擬之非當時奉以為宗至¶
　　　　李何既出始變其體然贋古之病適中其所¶
<pb:KR4i0051_WYG_000-1b>¶
　　　　詆訶故後人多抑彼而伸此此編所論多得¶
　　　　古人之意雖詩家三昧不盡于是要亦深知¶
　　　　甘苦之言矣姚希孟松癭集有此書䟦云李¶
　　　　長沙詩以勻穩為主其為古樂府弇州譏其¶
　　　　類小學史斷廼其談詩頗津津是時詞林諸¶
　　　　公多以詩為事巻中所載如彭民望謝方石¶
　　　　輩相與抨彈甚切讀之猶想見前輩風致云¶
　　　　云核其詞意似頗不滿于東陽然王世貞詆¶
<pb:KR4i0051_WYG_000-2a>¶
　　　　西涯樂府乃其少年盛氣之時迨其晩年作¶
　　　　西涯樂府䟦已自悔前論希孟所引殊不足¶
　　　　為憑惟好譽其子兆先殆有王福畤之癖是¶
　　　　其一瑕耳林炫巵言餘録曰成化間姑熟夏¶
　　　　宏集句有聨錦集懷麓堂詩話載其客醉已¶
　　　　無言秋蛩自相語為高季迪詩宏揑冩他人¶
　　　　姓名今考集中無之云云聨錦集今未見然¶
　　　　炫與東陽均正德間人所見之本不應有異¶
<pb:KR4i0051_WYG_000-2b>¶
　　　　或東陽偶誤記歟近時鮑氏知不足齋刻此¶
　　　　編於浦長源雲邊路繞巴山色樹裡河流漢水¶
　　　　聲句下注曰案二句宋詩紀事以為鬼詩今¶
　　　　考宋詩紀事所載呉簡詩誠有此聨惟上句¶
　　　　稍異一二字然厲鶚所據乃荆門紀畧其書¶
　　　　為康熈戊戌己亥間胡作柄所撰餖飣龎雜¶
　　　　頗無根據似未可執以駁東陽况浦源此事¶
　　　　都穆南濠詩話亦載之知當時必有所據安¶
<pb:KR4i0051_WYG_000-3a>¶
　　　　知非荆門紀畧反摭源此聨偽撰鬼詩耶是¶
　　　　尤不當輕信新聞遽疑舊記矣乾隆四十六¶
　　　　年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
